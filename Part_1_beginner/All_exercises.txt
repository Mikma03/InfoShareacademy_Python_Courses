######################################################################################################
Zmienne (zadania)

Zadanie nr 1
W ciągu 3 godzin biegu biegacz pokonał 38 kilometrów. Wyznacz średnią prędkość korzystając ze zmiennych.

Zadanie nr 2
Zakładając, że na lokatę wpłacono 1000 zł, a oprocentowanie wynosi 4% w skali roku, oblicz jaka będzie wartość lokaty po 5 latach.

Wzór to:
wartość = wartość pocz. * (1 + procent/100) ^ liczba lat

Zadanie nr 3
Oblicz jaką drogę pokonasz idąc do sklepu po czerwonych liniach i wypisz tyle myślników (-) jaki będzie wynik.

######################################################################################################
Funkcja print i napisy (zadania)

Zadanie nr 1
Zapisz jeszcze raz rozwiązanie zadania ze średnią prędkością biegu, tym razem jako skrypt.

Wypisz wynik wraz z informacją tekstową (np. średnia prędkość to...) wykorzystując funkcję print.

Zadanie nr 2
Wypisz swoje ulubione potrawy, każdą z nich umieszczając w nowej linii.

######################################################################################################
Funkcja input (zadania)

Zadanie nr 1
Zapytaj użytkownika ile ma lat i wypisz ile to miesięcy.


Zadanie nr 2
Zapytaj ile kilometrów przeszedł w tym tygodniu i policz ile tygodni zajmie mu okrążenie Ziemi.
Pamiętaj, że obwód Ziemi to 40 075 km.


Zadanie nr 3
Zastosuj wzór do obliczenia wartości lokaty, pobierając od użytkownika następujące dane:

początkowa wartość
oprocentowanie
czas trwania w latach


######################################################################################################
Typ int oraz float (zadanie)

Zadanie nr 1
Napisz program, który zapyta użytkownika jaka jest cena jabłek w Biedronce, Lidlu i Żabce.

Następnie wypisz informację: Ile kosztują najtańsze jabłka?


######################################################################################################
Typ str, czyli napisy (zadania)


Zadanie nr 1
Dostosuj program liczący wartość lokaty, tak aby wyświetlał ją z dokładnością do groszy (dwóch cyfr po przecinku).

 

Zadanie nr 2
Zapytaj użytkownika o imię i wypisz ile liter zawiera.

 

Zadanie nr 3
Zapytaj użytkownika gdzie mieszka i wypisz odpowiedź, np. "Jak miło, że mieszkasz w Gdańsku".

W razie nieuwagi użytkownika popraw wprowadzoną nazwę miasta, tak by zaczynała się z wielkiej litery.

 

Zadanie nr 4
Wyobraź sobie, że przetwarzasz dane dotyczące samochodów.

Numery tablic rejestracyjnych zostały jednak zapisane w niespójny sposób:

ford = "ab100100"
audi = "EEE 123123"
citroen = "Zk-300300
honda = "AB210210"
 

Stwórz zmienne jak powyżej i zmodyfikuj ich wartość, tak aby wszystkie były w formacie takim jak Honda, czyli wielkie litery i bez przerw w ciągu cyfr.

Wypisz wszystkie wyniki.


######################################################################################################
Typ list (zadania)


Zadanie nr 1
Stwórz zmienną favourite_sports, która będzie listą zawierającą nazwy dyscyplin sportu, które lubisz.

Następnie wypisz informacje, jaki sport jest pierwszy na Twojej liście, a jaki ostatni.

Podmień jeden ze sportów na inny i wypisz całą listę.

 

Zadanie nr 2
Zapytaj użytkownika o 3 ulubione potrawy i zapisz je w postaci listy.

 

Zadanie nr 3
Zapytaj użytkownika o numer telefonu i wypisz go w postaci zanonimizowanej.

Wypisz pierwszych 5 cyfr, a kolejne zastąp myślnikiem.


######################################################################################################
Typ dict, czyli słownik (zadania)


Zadanie nr 1
Stwórz i wypisz słownik, w którym kluczami będą różne przedmioty szkolne, a wartościami oceny uzyskane z tych przedmiotów.

 

Zadanie nr 2
Stwórz zmienną my_family zawierającą drzewo genealogiczne Twojej rodziny.

Zacznij od siebie, opisując imię, nazwisko oraz datę urodzenia każdej osoby oraz jej rodziców.

Podpowiedź: rodzice będą listami zawierającymi w sobie kolejne słowniki.

 

Zadanie nr 3
Zapytaj użytkownika ile miesięcznie wydaje pieniędzy na:

jedzenie
rozrywkę
opłaty
inne
Oblicz udział procentowy każdej kategorii w łącznych wydatkach.

Następnie poproś użytkownika o wybór kategorii i wypisz jaki jest jej udział procentowy.

######################################################################################################
Porównanie i typ bool (zadania)


Zadanie nr 1
Zapytaj użytkownika o ceny trzech produktów i wypisz wyniki ich porównania.

 

Zadanie nr 2
Poproś użytkownika o wprowadzenie listy zakupów, rozdzielając poszczególne elementy przecinkiem.

Następnie powiedz (wypisz), czy jest to według Ciebie długa lista, czy też nie.

 

Zadanie nr 3
Zmodyfikuj program obliczający wartość lokaty, tak aby dodatkowo wypisywał informacje, czy w planowanym okresie łączna wartość inwestycji wzrośnie o co najmniej 10%.

######################################################################################################
Instrukcja if/else (zadania)

Zadanie nr 1
Zmodyfikuj rozwiązania zadań 1 i 2 z poprzedniej lekcji, tak aby wypisywać różne informacje w zależności od wyniku porównań.

 

Zadanie nr 2
Zmodyfikuj rozwiązanie zadania z kalkulatorem wydatków z lekcji dotyczącej słownika (moduł 3).

Pobierz te same informacje na temat miesięcznych wydatków w różnych kategoriach.

Wypisz jednak informacje na temat procentowego udziału najbardziej znaczącej kategorii.

 

Zadanie nr 3
Zapytaj użytkownika o jego oceny końcowe z kilku przedmiotów (matematyka, fizyka, itd.).

Następnie, przeanalizuj je i wypisz informację czy zdał/zdała do kolejnej klasy.

Załóż, że zdać można wtedy jeżeli nie ma się żadnej jedynki albo jeżeli ma się jedną jedynkę, ale średnia ze wszystkich ocen jest wyższa niż 3.5.

 

Zadanie nr 4
Zapytaj o imię i "rozpoznaj" czy użytkownik to kobieta czy mężczyzna.

Podpowiedź: Na potrzeby tego zadania możemy założyć, że żeńskie imiona kończą się na "a".


######################################################################################################
Operatory logiczne and/or/not (zadania)

Napisz uproszczony kalkulator kredytowy.

Celem kalkulatora jest sprawdzenie czy użytkownika stać na kredyt hipoteczny o podanych parametrach.

Zapytaj użytkownika o:

kwotę kredytu
oprocentowanie kredytu
wartość wkładu własnego
czas kredytowania w latach
przychód miesięczny
sumę miesięcznych wydatków
 

Oblicz ratę ze wzoru:
(kwota kredytu * oprocentowanie / 100) / 12 + kwota kredytu / (liczba lat * 12)

 

Oblicz dostępne środki jako:
przychód - suma wydatków

 

Oblicz wartość nieruchomości jako:
wkład własny + kwota kredytu


######################################################################################################
Instrukcja elif (zadania)

Zadanie nr 1
Połącz kalkulator wartości lokaty i kredytowy.

Zapytaj użytkownika czy chce obliczyć wartość lokaty czy zdolność kredytową.

Następnie wyznacz oczekiwaną wartość.

Obsłuż (na przykład odpowiednim komunikatem) sytuację, w której użytkownik wybierze nieistniejącą opcję.

 

Zadanie nr 2
Zaimplementuj program interpretujący wynik uzyskany w teście Coopera.

Zapytaj o:

wiek
płeć
uzyskany wynik
Na tej podstawie zinterpretuj rezultat.

Możesz zaimplementować tylko wybrane przedziały wiekowe.

######################################################################################################
Operatory in oraz is (zadania)

Zadanie nr 1
Zmodyfikuj zadanie, w którym pytasz użytkownika o listę zakupów i sprawdź, czy znajdują się na niej chleb albo bułki.

 

Zadanie nr 2
Zapytaj użytkownika o numer telefonu i sprawdź czy zawiera przynajmniej jedną cyfrę 0.

 

Zadanie nr 3
Utwórz zmienną value oraz instrukcję warunkową, która sprawdzi czy wartość tej zmiennej jest:

True
False
None
inną wartością

######################################################################################################
Pętla while (zadania)

Zadanie nr 1
Pytaj użytkownika o liczbę tak długo aż poda liczbę parzystą lub przekroczy limit 10 prób.

 

Zadanie nr 2
Wczytaj numer telefonu użytkownika i rozdziel go myślnikami (format XXX-XXX-XXX).

 

Zadanie nr 3
Poproś użytkownika o podanie ulubionych dań, rozdzielając każde z nich przecinkiem.

Następnie wypisz każde z nich wraz z informacją, które miejsce zajmuje na jej/jego liście.

######################################################################################################
Pętla for (zadania)

Zadanie nr 1
Poproś użytkownika o wprowadzenie ocen, które uzyskał/a.

Wykorzystaj pętlę while, aby pytać o kolejne oceny i zakończyć wprowadzanie odpowiednim znakiem (np. X).

Następnie, stosując pętlę for oblicz średnią z podanych ocen.

 

Zadanie nr 2
Zmodyfikuj zadanie z poprzedniej lekcji dotyczące formatowania numeru telefonu.

Zastąp pętlę while pętlą for (i enumerate).

 

Zadanie nr 3
Wczytaj od użytkownika kolejne kategorie wydatków oraz dla każdej z nich dokonane wydatki.

Zastosuj pętlę while, aby użytkownik mógł zakończyć wprowadzanie kategorii i wydatków.

Stosując pętlę for oblicz procentowy udział każdego z wydatków w miesięcznym budżecie i wypisz wyniki oraz dodatkową informację, która powie o najbardziej znaczącej kategorii.

######################################################################################################
Pętla for in range (zadania)

Zadanie nr 1
Poproś użytkownika o podanie numeru telefonu.

Następnie wypisz informację ile razy występuje w nim każda cyfra.

 

Zadanie nr 2
Napisz kalkulator dla kredytu o malejącej racie.

 

Zapytaj użytkownika o:

kwotę kredytu
oprocentowanie kredytu (tutaj zakładamy, że oprocentowanie jest stałe)
czas trwania (w latach)
koszty początkowe (prowizja itp.)
Oblicz jaką łącznie sumę użytkownik odda bankowi i porównaj ją z kapitałem, który otrzyma.

 

Oblicz wartość każdej miesięcznej raty według wzoru:

kapitał spłacany miesięcznie = kwota kredytu / (liczba lat * 12)

pozostały kapitał = kwota kredytu - (numer miesiąca od początku - 1) * kapitał spłacany miesięcznie

rata = (pozostały kapitał * oprocentowanie / 100) / 12 + kapitał spłacany miesięcznie

######################################################################################################
Komendy break i continue (zadania)

Zadanie nr 1
Zmodyfikuj rozwiązanie zadania z promocją do kolejnej klasy z lekcji o instrukcji if/else (moduł 4).

Wczytaj oceny do listy.

Jeżeli jest jakakolwiek jedynka to klasę trzeba powtórzyć.

W przeciwnym razie należą się gratulacje.


Zadanie nr 2
Zmodyfikuj rozwiązanie zadania trzeciego z lekcji dotyczącej pętli for (obliczanie wydatków domowych).

Skorzystaj z instrukcji break, aby wyeliminować powtórzone wywołania funkcji input.


Zadanie nr 3
Utwórz listę zawierającą różne liczby i skorzystaj z instrukcji continue, aby wypisać tylko liczby nieparzyste.


######################################################################################################
Funkcje (zadania)

Zadanie nr 1
Napisz funkcję, która obliczy pole powierzchni prostokąta na podstawie długości jego boków.

 

Zadanie nr 2
Napisz funkcję liczącą prędkość średnią na podstawie zadanego dystansu i czasu.

Następnie wykorzystaj ją implementując program, który wyznaczy:

średnią prędkość biegu
średnią prędkość jazdy na rowerze
średnią prędkość jazdy autem
 

Zadanie nr 3
Zmodyfikuj zadanie drugie (dotyczące budżetu domowego) z lekcji dotyczącej break i continue (moduł 5).

Zamknij spójne elementy programu w funkcje.

######################################################################################################
Argumenty pozycyjne i nazwane (zadania)


Zmodyfikuj rozwiązanie zadania z prędkością średnią (z poprzedniej lekcji) wywołując funkcję z zastosowaniem argumentów nazwanych.

######################################################################################################
Parametry domyślne (zadania)

Zadanie nr 1
Napisz funkcję, która podaną liczbę zamieni na zakres.

Domyślnie przyjmujemy zakres jako +/- 10% podanej wartości.

 

Zadanie nr 2
Napisz funkcję, dodającą kolejne osoby do listy osób uczęszczających na zajęcia.

Funkcja przyjmuje napis, który zawiera imiona rozdzielone przecinkiem oraz listę już zapisanych osób, która domyślnie jest pusta.



















